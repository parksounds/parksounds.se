---
layout: front-page
date: 2020-04-22 17:26:00+00:00
title: Park Sounds 2022 - lördag 10 september - Huskvarna Folkets Park
youtube: GFaCGLnFBpk
---
<!--img src="images/grammo.svg" -->

## Park Sounds 2022 - lördag 10 september.
{: .h4}

# Mares klara för Park Sounds 2022!
{: .h3}

Med träffsäkra texter, snabbhäftande melodier och musikalisk framåtrörelse skildrar de ungdomen, dess eufori och bitterljuva känsla av att den när som helst kan vara över, på ett sätt som få andra klarar av. 

Mares – som består av Fredrik Danfors (sång), Albin Egrelius Fredlund (gitarr), Olof Wärend Nylander (trummor), Michael Dahnberg (synt) och Fredrik Nilsson (bas) – vill bli störst, men bara om de är bäst. Det är musiken, låtskrivandet och produktionerna som driver kvintetten. Det efterlängtade debutalbumet Sunnanvind (2019) befäste Mares position som ett av Sveriges just nu mest framstående band. Alltsammans förstärkt av en utsåld vårturné och allmänt publiktumult på sommarturnén som följde, bland annat inför tusentals fans på Lollapaloozas största scen. 

Succéåret 2019 belönades även med en Grammisnominering för Årets Låt (Sunnanvind) och dubbla nomineringar på P3 Guld (Årets Låt & Årets Pop). Albumet blev även så remarkabelt att det under året stadigt klättrade sig till albumetta, vinyletta och huvudspåret Sunnanvind blev den mest spelade låten på P3 2019. Under våren 2022 kommer bandets andra album och detta följs av en rad konserter.

